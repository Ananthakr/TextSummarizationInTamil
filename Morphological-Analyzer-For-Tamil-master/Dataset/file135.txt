ஸ்வை‌ன் ‌ப்ளு எ‌ன்று அழை‌க்க‌ப்படு‌ம் பன்றி காய்ச்சல் நோய் தா‌க்‌கிய 105 பேர் த‌ண்டையா‌ர்பே‌ட்டை தொ‌ற்றுநோ‌ய் மரு‌த்துவமனை‌யி‌ல் அனுமதிக்கப்பட்டுள்ளனர். 

ப‌ன்‌றி‌க் கா‌ய்‌ச்ச‌ல் பா‌தி‌‌த்தவ‌ர்களு‌க்கு ‌சி‌கி‌‌ச்சை அ‌ளி‌ப்பத‌ற்காக தண்டையார்பேட்டை தொற்று நோய் மரு‌த்துவமனை‌யி‌ல் `போரன்டைன்' என்ற சிறப்பு ‌பி‌ரிவு ஏற்படுத்தப்பட்டுள்ளது.

மரு‌த்துவமனை‌க்கு, ப‌ன்‌றி‌க் கா‌ய்‌ச்ச‌ல் நோய்தொற்றுடன் வரும் நோயாளிகளின் தொண்டையில் இருந்து சளி மாதிரி எடுக்கப்பட்டு புனேயில் உள்ள நேஷனல் இன்ஸ்டிடியூட் ஆப் விரோலஜி என்ற ஆராய்ச்சி மையத்திற்கு அனுப்பி வைக்கப்படும். அ‌ங்கு சளி மாதிரிகள் பரிசோதனை செய்யப்பட்டு முடிவுகள் சென்னைக்கு அனுப்பி வைக்கப்படும்.

இ‌ந்த ப‌ரிசோதனை முடி‌ந்து முடிவுக‌ள் த‌ெ‌ரிய 10 நாட்கள் வரை ஆகும். அந்த பரிசோதனையின் அடி‌ப்படை‌யி‌ல் நோயாளிக்கு சிகிச்சை அளிக்கப்படு‌கிறது. 

பன்றி காய்ச்சல் நோய் அறிகுறிகளுடன் வருபவர்கள் இ‌ந்த ப‌ரிசோதனை கால‌ம் வரை மரு‌த்துவமனை‌யி‌ல் தங்க வைக்கப்பட்டு சிகிச்சை அளிக்கப்படுவார்கள். பின்னர் பன்றி காய்ச்சல் நோய் அவர்களுக்கு இருப்பது உறுதி செய்யப்பட்டால் தண்டையார்பேட்டையில் உள்ள தொற்று நோய் மருத்துவமனையில் இருக்கும் சிறப்பு பிரிவில் சேர்க்கப்படுவார்கள். அங்கு அவர்களுக்கு பன்றி காய்ச்சலுக்கு வழங்கப்படும் அனைத்து சிகிச்சைகளும் அளிக்கப்படும்.

பன்றி காய்ச்சல் நோய்க்கு வழங்கப்படும் டேமி புளூ மாத்திரை போதிய அளவில் மரு‌த்துவமனை‌க‌ளி‌ல் உள்ளது. அதனால் பொதுமக்கள் யாரும் பன்றி காய்ச்சல் நோய் குறித்து பயப்பட தேவையில்லை. காய்ச்சல் அறிகுறிகள் காணப்பட்டாலோ அல்லது காய்ச்சல் இருக்குமோ என்று சந்தேகம் ஏற்பட்டாலோ அரசு மரு‌த்துவமனை‌யி‌ல் பொதுமக்கள் சிகிச்சை பெற்றுக்கொள்ளலாம்.

இது குறித்து சென்னை மாநகராட்சி ஆணைய‌ர் ராஜேஷ் லக்கானி கூறுகை‌யி‌ல், தண்டையார்பேட்டை தொற்று நோய் மருத்துவமனையில் கடந்த 3 மாதத்தில் 105 பேர் பன்றி காய்ச்சல் நோய் அறிகுறியுடன் சேர்க்கப்பட்டுள்ளனர். இதில் 28 போருக்கு பன்றி காய்ச்சல் நோய்க்கான அறிகுறிகள் இருந்தது கண்டுபிடிக்கப்பட்டுள்ளது. இவர்களுக்கு தொடர்ந்து சிகிச்சை அளிக்கப்பட்டு வருகிறது.

இந்த நோய்க்கான முக்கிய அறிகுறிகள், அதிகமான காய்ச்சல், மூக்கில் நீர்வடிதல், இருமல், தொண்டையில் ரணம், மூச்சு விடுவதில் சிரமம் போன்றவையாகு‌ம். இந்த அறிகுறிகள் ஒருவருக்கு இருக்குமானால் உடனடியாக தண்டையார்பேட்டை தொற்று நோய் மருத்துவமனையை தொடர்பு கொள்ள வேண்டும். (தொலைபேசி எண்- 25912686, 25912687). இந்த எண்களுக்கு தொடர்பு கொண்டு நோயின் தாக்கம் குறித்தும் என்ன செய்ய வேண்டும் என்பதையும் தெரிந்து கொள்ளலாம்.

இதுதவிர சென்னை மாநகராட்சிக்கு உட்பட்ட ஒவ்வொரு மண்டலத்திலும் சிறப்பு கண்காணிப்பு குழு ஏற்படுத்தப்பட்டுள்ளது. அவர்களை தொடர்பு கொண்டு ஆலோசனைகளை பெறலாம் அல்லது அவர்களின் உதவியுடன் மரு‌த்துவமனை‌யி‌ல் சேரலாம்.

இது தவிர தனியார் மரு‌த்துவமனை‌க‌ளி‌ல் எப்படி சிகிச்சை அளிக்க வேண்டும் என்று அறிவுறுத்தப்பட்டுள்ளது. அதே போல சிகிச்சை முறைகள் என்ன என்ன என்பதும் விளக்கப்பட்டுள்ளது எ‌ன்று அவ‌ர் கூ‌றினா‌ர்.