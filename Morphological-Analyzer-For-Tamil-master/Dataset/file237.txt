ஆடாதொடை
ஆடு+தொடா+இலை.இது பெருஞ்செடி வகையைச் சார்ந்தது. அதிக உஷ்ணம் இல்லாத இடத்தில் வளரும்.இதன் இலை மாவிலை வடிவத்தில் பச்சை நிறத்துடன் கூடியதாக இருக்கும். 
சுகப் பிரசவமாக :
	ஆடாதொடை இலையில் கைப்பிடி அளவில் பாதியும் அதன் வேரில்  அரை கைப்பிடி அளவும் எடுத்து ஒரு டம்ளர் தண்ணீர் சேர்த்து சுண்டக்காய்ச்சி வடிகட்டி காலை வேளை மட்டும் பருக வேண்டும்.
நெஞ்சு கபத்தை வெளியேற்ற:
	ஆடாதொடையிலை ஒரு கைப்பிடி அளவு எடுத்து அதை மூன்று துண்டுகளாக்கி சட்டியில் போட்டு சிறிது சுக்கை தட்டிப் போட்டு ஒரு டம்ளர் தண்ணீரில் சுண்டக்காய்ச்சி வடிகட்டி ஒரு வேளைக்கு 8 தேக்கரண்டி வீதம் சிறிது சர்க்கரை சேர்த்து காலை மாலை கொடுத்தால் நெஞ்சில் கட்டிய கபம் வெளியேறும்.
சீதபேதி குணமாக:
	ஆடாதொடை இலையைக்கொண்டு வந்து உரலில் பொட்டு இடித்து கசக்கி பிழிந்து சாறு எடுத்து 4 தேக்கரண்டி அளவு எருமைத் தயிர் சேர்த்து கலக்கி காலையில் மட்டும் 3 நாட்கள் கொடுத்து வந்தால் சீதபேதி குணமாகும்.
மேலும் இது இருமலுடன் இரத்தம் வருவதை தடுக்க, இரத்த வாந்தி குணமாக, கபம் கட்டியிருப்பதை வெளியேற்ற சுவாச காசம் குணமாகப் பயன்படுகிறது.
