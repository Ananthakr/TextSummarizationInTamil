பொடுதலை(Lippia Nudiflora)
	படரும் கொடியினத்தைச் சேர்ந்தது. மஞ்சள் நிற பூக்களைக் கொண்டது. ஐந்து பட்டையுடன் குண்டு குண்டான காய்களைக் கொண்டது. இதனை ‘பூற்சதம்’ என்பர்.
	ஆறாத புண் ஆற: வெகு நாட்களாக எந்த ஒரு மருந்துக்கும் ஆறாத புண்ணை பொடுதலை ஆற்றி விடும். பொடுதலை இலையைக் கொண்டு வந்து, அதை அம்மியில் வைத்து, ஒரு சிறு துண்டு மஞ்சளும் சேர்ந்து மை போல அரைத்து ஆறாத புண்ணின் மேல் வைத்துக் கட்டி வந்தால் புண் ஆறும். தினசரி சுத்தம் செய்த பின் மருந்து போட வேண்டும்.
	குழந்தைகள் மலச்சிக்கலைப் போக்க: பொடுதலை இலையை அரைத்து வடை போல தட்டி வைத்துக் கொண்டு ஓமத்தோடு சேர்த்து சிவந்து வந்தவுடன், மறுபக்கத்தையும் வேக வைத்து ஆற விட்டு கசக்கிப் பிழிந்து அதனுடன் பெருங்காயம் சேர்த்து கொடுக்க வேண்டும். மேலும் சருமக் கோளாறுகள் நீங்க, இடுப்புப்பிடி குணமாகவும் பயன்படுகிறது. பாரிச வாய்வு குணமாக பயன் படுகிறது.
