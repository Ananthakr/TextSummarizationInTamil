யூகலிப்டஸின் இலைகள் தலைவலி, உடம்புவலிக்கும், மற்றும் சிறந்த பூச்சிக் கொல்லி மருந்தாகவும், சரும நோய்கள், வாத நோய்கள் போன்றவற்றுக்கும் மருந்தாகப் பயன்படுத்தப்படுகிறது.

வில்வம் இலை செரிமானத்திறன் தருகிறது. வாயுவை வெளியேற்றுவதில் உதவக்கூடியது. இதனால் வயிற்று மந்தம் தணித்து விடுகிறது. இது இதயத்திற்கும் மூளைக்கும் நிம்மதி அளிக்கிறது.

நாவல் பழம் பசி எடுக்க வைக்கும். இரைப்பை, மற்றும் கல்லீரலுக்கு பலம் தரக்கூடியது. வயிற்றுப்போக்குகளை நிறுத்துவதற்கும் பயன் படுகிறது. இதன் விதைகள் சர்க்கரை நோயைக்கட்டுப்படுத்த வல்லவை. இலைகளின் பொடி பற்களுக்குப் பயன் தரக்கூடியது. நாவல் இலையின் தூளை மூன்றிலிருந்து 5 கிராம் வரையிலான அளவில் பயன்படுத்த வேண்டும்.

கண்வலி நீங்க புதிதாக பறித்த புளியம்பூவை சுத்தமான நீரில் கழுவி மை போல் அரைத்து அதை கண்ணின் மீது வைத்து துணியால் கட்டிக் கொண்டு இரவு படுத்து காலையில் கட்டை அவிழ்த்தால் கண்வலி உடனே குறையும்.