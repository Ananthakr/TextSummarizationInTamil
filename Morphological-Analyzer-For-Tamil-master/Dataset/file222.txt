புங்க மரம் (Pongamia Globra)
வெட்டுக்காயம் ஆற: புங்க இலையைக் கொண்டு வந்து அதை அம்மியில் வைத்து மை போல அரைத்து காயத்தின் மேல் வைத்துக் கட்டி வந்தால் வெட்டுக்காயம் ஆறும்.
வீக்கம் வாட: புங்க இலையைக் கொண்டு வந்து பொடியாக நறுக்கி சீற்றாமணக்கெண்ணெய் விட்டு நன்றாக வதக்கி வீக்கத்தின் மேல் வைத்துக் கட்டி வந்தால் வீக்கம் வாடும்.
நீரிழிவு குணமாக: புங்க மரத்தின் பூக்களைச் சேகரித்து ஆய்ந்தெடுத்து அதை உபயோகிக்கலாம்.
பித்தம் தணிய: புங்க மரத்தின் வேரைக் கொண்டு வந்து கழுவி பொடியாக நறுக்கி, ஒரு சட்டியில் போட்டு ஒன்றரை டம்ளர் தண்ணீர் விட்டு ஒரு டம்ளராக சுண்டக் காய்ச்சி காலை, மாலையாக ஏழு நாள் தொடர்ந்து சாப்பிட்டு வந்தால் பித்தம் தணியும், பித்த சம்பந்தமான சகல கோளாறுகளும் நீங்கும்.
